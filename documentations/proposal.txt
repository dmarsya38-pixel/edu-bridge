PENGENALAN
Dalam era digital hari ini, teknologi telah menjadi penting dalam meningkatkan
proses pengajaran dan pembelajaran dalam pendidikan tinggi. Pelajar semakin
bergantung pada platform digital untuk mengakses sumber akademik,
berkolaborasi dengan rakan sebaya, dan memperbaiki pengalaman pembelajaran
mereka. Walau bagaimanapun, banyak sistem sedia ada adalah terpecah-pecah,
menjadikannya sukar bagi pelajar untuk mendapatkan nota kuliah, kertas
peperiksaan lalu, skema jawapan, dan terlibat dalam perbincangan akademik
interaktif dalam satu platform yang terpusat. Setelah menyedari kekurangan ini,
laman web EduBridge+ telah direka sebagai penyelesaian bersepadu untuk
menangani cabaran ini, terutamanya untuk pelajar di institusi Politeknik,
khususnya dalam Jabatan Perdagangan. Laman web ini menyediakan ciri-ciri
seperti perkongsian nota yang teratur, carian kertas peperiksaan lalu berdasarkan
subjek, akses kepada skema jawapan, dan ruang perbincangan khusus untuk
menggalakkan pembelajaran rakan sebaya.
Dibina menggunakan teknologi pembangunan web moden dengan integrasi
pangkalan data, EduBridge+ memastikan bahawa sumber-sumber diuruskan
secara sistematik, mudah diakses, dan dipaparkan melalui antaramuka yang mesra
pengguna. Inisiatif ini bukan sahaja menyokong keperluan akademik pelajar tetapi
juga menggalakkan pembelajaran kendiri dan menggalakkan persekitaran
pembelajaran yang lebih kolaboratif.
PERNYATAAN MASALAH
Pelajar di institusi pengajian tinggi semakin bergantung kepada sumber akademik
secara dalam talian. Namun begitu, terdapat beberapa faktor yang menyebabkan
timbulnya permasalahan. Antaranya ialah ketiadaan platform berpusat yang
menyusun nota kuliah, kertas peperiksaan lepas, serta skema jawapan mengikut
kursus dan subjek. Situasi ini menyebabkan pelajar menghadapi kesukaran dalam
mendapatkan bahan pembelajaran yang relevan dan lengkap secara teratur. Selain
itu, kekangan sistem perpustakaan sedia ada yang hanya membenarkan carian
mengikut sesi, tanpa penapisan terperinci berdasarkan program atau kod subjek,
turut menyukarkan akses kepada bahan rujukan yang bersesuaian.
Masalah ini memberi impak yang besar kepada pelajar kerana ia boleh
menjejaskan keberkesanan ulang kaji, mengurangkan kecekapan dalam
pengurusan masa pembelajaran, dan akhirnya memberi kesan kepada prestasi
akademik. Dari perspektif yang lebih luas, ia turut menjejaskan keberkesanan
sistem pendidikan tinggi negara dalam melahirkan graduan yang berkualiti dan
bersedia menghadapi cabaran industri.

OBJEKTIF PROJEK
1.Mengenalpasti keperluan pembangunan laman web EduBridge+ untuk
memudahkan pelajar politeknik untuk mengakses nota kuliah, kertas peperiksaan,
,skema jawapan dan menyediakan ruang maklumbalas yang lebih efektif.
2.Membangunkan laman web EduBridge+ yang menggunakan komponankomponan revolusi perindustrian 4.0(IR 4.0) iaitu pengkomputeran awan dan
sekuriti siber.
3.Menilai kebolehgunaan laman web EduBridge+ bagi penggunaan di kalangan
pelajar-pelajar politeknik.

PENERANGAN PROJEK
EduBridge+ adalah platform berasaskan web yang direka khusus untuk pelajar
Jabatan Perdagangan. Laman web ini memudahkan pelajar mengakses dan
menyimpan nota kuliah, kertas soalan peperiksaan, dan skim jawapan dalam satu
platform yang teratur. Selain itu, EduBridge+ juga menyediakan ruang
perbincangan dan kumpulan belajar untuk menggalakkan pelajar berkongsi
pengetahuan dan berinteraksi antara satu sama lain. EduBridge+ dibangunkan
dengan mengintegrasikan elemen utama Revolusi Perindustrian 4.0 (IR 4.0) seperti
pengkomputeran awan (cloud computing) dan sekuriÌ‡ti siber (cybersecurity).
Laman web ini akan dibangunkan menggunakan Visual Studio Code dan Next.js
kerana ia menyokong aplikasi web moden dengan prestasi tinggi melalui serverside rendering (SSR) dan static site generation (SSG). Next.js juga memudahkan
pembangunan reka bentuk mesra pengguna dan responsif untuk mudah alih.Selain
itu, laman web ini akan diintegrasikan dengan Firebase yang menyediakan
perkhidmatan seperti pangkalan data masa nyata (Cloud Firestore), pengesahan
pengguna, dan penyimpanan fail. Gabungan Visual Studio Code,Next.js dan
Firebase membolehkan pembangunan yang lebih cekap, berskala, dan mudah
diselenggara.
Dalam sistem EduBridge+, pengguna terdiri daripada pelajar dan pensyarah yang
berperanan sebagai pengguna utama. Mereka boleh melakukan pelbagai capaian
seperti log masuk ke sistem, mengakses dan memuat turun nota kuliah, kertas
peperiksaan lepas serta skema jawapan. Selain itu, pengguna juga boleh memuat
naik bahan pembelajaran tambahan, menyertai forum perbincangan mengikut
kursus atau subjek tertentu, memberikan komen serta maklum balas terhadap bahan
yang dikongsi, dan menggunakan fungsi carian untuk mendapatkan rujukan
mengikut kursus atau kod subjek dengan lebih teratur.
Bagi pentadbir sistem, mereka bertanggungjawab sepenuhnya dalam memastikan
kelancaran sistem. Peranan ini merangkumi pengurusan pengguna dengan
menambah, mengemaskini atau membuang akaun, memuat naik dan menyusun
bahan akademik mengikut kursus serta semester, menyemak bagi memastikan
kualiti dan ketepatan, memantau forum perbincangan untuk mengelakkan salah
guna, serta menjalankan penyelenggaraan sistem termasuk keselamatan data dan
prestasi. Dengan peranan yang berbeza ini, EduBridge+ dapat menyediakan satu
platform yang lebih tersusun, teratur dan bermanfaat untuk komuniti akademik.

SKOP PROJEK DAN BATASAN
Projek ini dibangunkan bagi menghasilkan sebuah laman web pembelajaran digital
yang dikenali sebagai EduBridge+, khusus untuk pelajar Jabatan Perdagangan di
Politeknik. Skop sistem ini terbahagi kepada dua kategori utama iaitu pelajar
sebagai pengguna,pensyarah dan pentadbir sebagai pengurus sistem. Bagi skop
pelajar dan pensyarah, mereka boleh mendaftar akaun dan log masuk ke dalam
sistem untuk mengakses pelbagai bahan akademik seperti nota kuliah, kertas
peperiksaan dan skema jawapan. Pelajar juga boleh memilih program, semester dan
subjek bagi mendapatkan bahan yang lebih tersusun mengikut keperluan. Selain
itu, mereka diberi fungsi untuk memuat naik nota, meninggalkan komen, melihat
respon daripada pelajar lain, serta log keluar selepas selesai menggunakan sistem.
Dari sudut pentadbir, sistem menyediakan papan pemuka (dashboard) khas yang
membolehkan admin mengurus subjek, memuat naik bahan akademik, memantau
aktiviti pengguna, serta mengawal bahan yang dikongsi agar relevan dan sesuai
digunakan. Fungsi ini memastikan sistem kekal teratur dan mesra pengguna.Walau
bagaimanapun, skop projek ini hanya memfokuskan kepada pelajar Jabatan
Perdagangan sahaja dan tidak merangkumi integrasi dengan portal rasmi
Politeknik. Di samping itu, sistem ini hanya menyediakan bahan akademik
percuma tanpa melibatkan sebarang urusan pembayaran atau transaksi kewangan.
Walaupun mempunyai potensi, projek ini juga mempunyai beberapa kekangan.
Pertama, penggunaan awal hanya terhad kepada Politeknik Nilai dan tidak dibuka
kepada institusi lain, sekali gus mengehadkan capaian yang lebih luas. Kedua,
prestasi sistem sangat bergantung pada kestabilan sambungan internet, yang boleh
menjejaskan kelajuan capaian sekiranya sambungan lemah atau server mengalami
kesesakan.Selain itu,keberkesanan platform ini juga berpotensi terjejas sekiranya
berlaku gangguan teknikal seperti masalah pelayan (server down), ralat sistem
(bug), atau kelewatan dalam proses penyelenggaraan. Masalah-masalah teknikal
ini boleh menghalang pelajar daripada mengakses bahan pembelajaran pada waktu
yang diperlukan


KAJIAN LEPAS
Kajian terdahulu menunjukkan bahawa pelajar berdepan dengan pelbagai cabaran
dalam mengakses dan mengurus bahan akademik. Menurut UNESCO (2021),
jurang digital menyebabkan ramai pelajar menghadapi kesukaran untuk
mendapatkan akses kepada bahan pembelajaran secara adil. Kekangan kos bahan
akademik, masalah internet yang perlahan, serta platform yang terhad menjadikan
akses kepada nota dan e-buku semakin mencabar. Situasi ini menunjukkan
perlunya satu platform alternatif yang boleh memudahkan pelajar mendapatkan
bahan pembelajaran dengan lebih mudah dan sistematik.
Dari aspek pengurusan bahan akademik, Zaffri, Hussin, Tokiran, dan Rahman
(2023) mendapati kelemahan dalam pengurusan maklumat menyebabkan pelajar
sukar menyimpan dan menyusun nota, artikel, serta tugasan secara berkesan. Tanpa
sistem penyimpanan bersepadu, pelajar terdedah kepada masalah kehilangan
maklumat dan kesukaran ketika membuat rujukan semula. Hal ini memberi
petunjuk bahawa pelajar memerlukan sistem digital yang dapat mengurus dan
menyimpan maklumat akademik dengan lebih teratur.
Selain itu, Abu-Al-Aish dan Abu-Naser (2023) menekankan bahawa platform
pembelajaran digital sedia ada masih belum sepenuhnya meningkatkan interaksi
dan perkongsian berkesan antara pelajar. Ramai pelajar masih bergantung kepada
aplikasi pesanan segera seperti WhatsApp atau Telegram untuk berkongsi nota dan
bahan akademik, yang tidak tersusun dan mudah hilang. Dapatan ini jelas
menunjukkan keperluan kepada platform khusus yang boleh menyokong interaksi,
perkongsian, dan kolaborasi akademik secara lebih berkesan.
CADANGAN PENYELESAIAN
Cadangan penyelesaian bagi meningkatkan keberkesanan dan kestabilan platform
EduBridge+ melibatkan beberapa aspek penting. Pertama, perluasan akses secara
berperingkat dicadangkan, bermula dengan pelajar Politeknik Nilai sebelum
dibuka kepada institusi lain. Langkah ini disertai dengan penggunaan sistem
pendaftaran dan pengesahan pelajar bagi memastikan capaian platform dapat
diurus dengan teratur dan hanya diberikan kepada pengguna yang sah. Kedua, dari
segi pengoptimuman prestasi dan sambungan internet, penggunaan teknik caching
adalah penting supaya bahan pembelajaran utama dapat diakses walaupun
sambungan internet perlahan. Selain itu, pemilihan server hosting yang stabil dan
mempunyai kapasiti tinggi juga diperlukan untuk menampung bilangan pengguna
serentak tanpa menjejaskan kelajuan akses.
Seterusnya, bagi pengurusan gangguan teknikal, beberapa mekanisme perlu
dilaksanakan termasuk backup server dan pemulihan data automatik bagi
mengurangkan kesan server down. Ujian sistem (system testing) secara berkala
juga penting untuk mengesan dan membaiki bug lebih awal, manakala jadual
penyelenggaraan ditetapkan di luar waktu puncak supaya tidak mengganggu
pelajar semasa mereka mengakses bahan pembelajaran. Akhir sekali, sokongan
pengguna perlu diperkuat dengan mewujudkan bahagian Help & Support di dalam
platform, lengkap dengan FAQ agar pelajar dapat terus menggunakan sistem
dengan mudah walaupun menghadapi gangguan teknikal kecil. Semua langkah ini
bertujuan untuk memastikan EduBridge+ berfungsi secara lancar, mesra pengguna,
dan dapat menyokong proses pembelajaran pelajar dengan lebih efektif.